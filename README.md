# QTA anyagok

Jelen Git repository a Kvantitatív szövegelemzés és szövegbányászat a politikatudományban c. tankönyv (http://qta.tk.mta.hu/) anyagához kapcsolódó, illetve azokat kiegészítő forráskódokat tartalmazza. 

## Mit tartalmaz?

A repository a könyv főbb témaköreihez kapcsolódó, R és Python programozási nyelven írt forráskódokat tartalmaz, melyek vegyítik a szöveges információ (akár internetről) történő összegyűjtésének és tisztításának gyakorlatias eljárását és magának a kvantitatív szövegelemzés végrehajtásának menetét. A forráskódok egytől-egyik alapos kommentárokkal vannak ellátva, melyek átláthatóvá és követhetővé teszik az elvégzett műveleteket. A következők elérhetőek:

- `clustering` - Angol nyelvű Wikipedia cikkek automatizált összegyűjtése, a szövegek megtisztítása, továbbá hierarchikus klaszterezés elvégzése (*R*)
- `named_entity_recognition` - Rand Paul amerikai szenátor közel 11 órás filibusterének szövegén névelem-felismerés elvégzése (*R*)
- `sentiment_analysis` - Négy fő amerikai újság online cikkeinek szövegén elvégzett érzelemdetekció (*R*)
- `supervised_learning` - A tankönyv Felügyelt tanulási módszerek c. fejezetéhez tartozó, törvényjavaslatok címei alapján közpolitikai kódokat becslő eljárás végrehajtása (*R*)
- `unsupervised_learning` - A tankönyv Felügyelet nélküli tanulási módszerek c. fejezetéhez tartozó forráskód, mely a [Napimigráns.hu](http://www.napimigrans.hu) szélsőségesen migránsellenes weboldal cikkein azonosít témákat (*Python*)

## Finanszírozás

A könyv megjelenését a Nemzeti Kulturális Alap a 3437/02240. témaszámon 400.000 forinttal támogatta, melyért köszönettel tartozunk. 

![alt tag](http://qta.tk.mta.hu/uploads/images/NKA_logo_2012.jpg)
